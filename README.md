
# Titillium_Pro

## Un po’ di storia
La font Titillium (il nome rende omaggio al compositore Arvo Pärt e alla sua tecnica tintinnabuli) nasce negli anni XXXX XXXX come progetto didattico all’interno dell’Accademia di Belle Arti di Urbino nel corso di type design della laurea specialistica di Visual Design / Campi Visivi. 

## Tipografia e didattica
Il progetto didattico è frutto di una felice intuizione di Marcello Signorile e Luciano Perondi per introdurre e far sperimentare la pratica del progetto agli studenti: il disegno del Titillium, con le sue stringenti esigenze, diventa potente strumento didattico che introduce e addestra al confronto all’interno di regole ben definite.

## Open Font License 
Altra felice intuizione è stata quella di rendere disponibile il Titillium con licenza “Open Font License (OFL)” per facilitare la diffusione e stimolare lo sviluppo in un contesto di coprogettazione. Per diversi anni gli studenti del corso di type design si prendono cura del Titillium. Oltre agli studenti type designers sono invitati a cooperare e/o a sviluppare proprie varianti del carattere secondo i termini indicati nella licenza.
Qui potete leggere le origini del Titillium

## Chialab e il Titillium
Abbiamo da subito condiviso il “prendersi cura” e la logica open. Il Titillium entra a far parte di quella grande famiglia di pratiche, prodotti e servizi open source (vedi Chialab.io) che sviluppiamo per migliorarli, adattarli ai contesti, farli crescere e se i nostri clienti ce lo consentono condividerli open.
Testiamo e utilizziamo il Titillium in vari contesti, soprattutto nell’editoria cartacea e digitale. Con l’editore Zanichelli portiamo avanti le prove più severe negli ambienti della scolastica e della divulgazione scientifica. Emergono pregi e difetti che registriamo nella colonna dei desideri e ripariamo sempre nel rispetto del disegno originario.
Ci troviamo così con 
un report prezioso costituito da casi di utilizzo, incongruenze del design, criticità tecniche, glifi corrotti nel processo di interpolazione, integrazioni della tabella dei glifi. 
un carattere che continua ad essere apprezzato e utilizzato: il Titillium è attualmente presente in più di 620.000 siti web: United States 204.492.073, Turkey 45.543.237, Slovakia 3.557.867, Sweden 117.212, Poland 22.104.386 (fonte google ???????’). In Italia, grazie all’intuizione di Gianni Sinni e del suo gruppo di lavoro diventa il carattere di riferimento per la Pubblica Amministrazione Italiana. 
il desiderio e la spinta di investire su un rilancio del Titillium in una versione PRO che non disperda l’origine open e il disegno originale. 

## Titillium PRO
Nell’aprile 2023 informiamo l’Accademia di Belle Arti di Urbino del desiderio di prenderci cura del Titillium producendo una nuova versione della versione sans che non sovrascriva la precedente ma si affianchi con il nome di Titillium PRO. Attendiamo la risposta che giunge positiva a stretto giro e partiamo con i seguenti interventi:

Disegno dei glifi per aumentare la copertura su lingue europee ed extraeuropee.
Disegno dei glifi dedicati all’ampliamento della scrittura matematica.
Disegno del peso Black Italic.
Disegno dei glifi a “punti elenco” numerati e alfabetici inseriti in quadrati e cerchi (stylistic sets).
Ottimizzazione spaziatura, kerning e metriche verticali.
Sistemazione dei glifi corrotti e non funzionanti.

## Retrocompatibilità del Titillium PRO
Tutti gli interventi e in generale la lavorazione avvenuta su tutta la famiglia sans, sono stati condotti il più fedelmente possibile nel rispetto del disegno del Titillium originale, pur rivedendo e “migliorando” il disegno, la coerenza delle forme, la spaziatura e il kerning.
A fronte di questi interventi consigliamo un’attenta valutazione sulla sostituzione del Titillium con la nuova versione Titillium Pro.

## Non finisce qui
Durante la lavorazione del Titillium PRO a maggio 2023 è nato come percorso di tesi e ricerca sviluppata dallo studente Lorenzo Volpe e supervisionata da Antonio D’Elisiis professore del corso in “Progettazione dei Caratteri” dell’ISIA di Faenza e type designer Chialab la ricerca e lo sviluppo di una versione Titillium Serif. 
Questa versione, dopo la discussione della tesi all’interno dell’istituto Faentino, sarà sviluppata all’interno di Chiala, affiancandosi alla nuova versione sans, rendendo la font Titillium Pro una famiglia sempre più sviluppata e performante.

## Dove Scaricare Titillium Pro Sans
Chialab si prenderà cura della nuova versione, rilasciata con stessa licenza “Open Font License (OFL)” che sarà disponibile su questo GitHub in repository pubblico dedicato, aperto ai contributi esterni e da noi mantenuto.

## Colophon Titillium Pro
Progetto a cura di Chialab sulla base del Titillium dell’Accademia di Belle Arti di Urbino.
Redesign dal Titillium al Titillium Pro Sans: Antonio D'Elisiis
Engineering & Mastering: Antonio D’Elisiis
Kerning: Igino Marini, iKern
Grazie a Prof. Marcello Signorile, Luciano Perondi, Zanichelli editore
